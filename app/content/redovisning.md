Redovisning
====================================
 
Kmom01: PHP-baserade och MVC-inspirerade ramverk
------------------------------------
 
Nu är jag äntligen klar med kmom01 och kan lämna in. Det tog ett tag att lära sig och kändes väldigt avancerat jämfört med förra kurserna men jag börjar komma in i tänket nu. Jag tror att denna kursen kommer att vara mycket svårare än föregående kurser och det kommer krävas extra mycket läsning. Jag fick inga direkta problem när jag gjorde uppgiften då jag följde guiderna punkt till punkt, det var att behöva förstå allt som var problematiskt.

Jag kör med Windows 8.1 och använder mig utav Filezilla, brackets och xampp i denna kurs. Detta tycker jag är en smidig kombination. För att testa så använder jag webbläsarna chrome, internet explorer och firefox. För hantering av databaser kommer jag att använda  MySQLWorkbench och phpMyAdmin.

Jag är helt obekant med ramverk, det enda jag kan är det från förra kursen (oophp). Nästan alla begrepp var okända för mig och det känns som väldigt mycket nytt att lära sig. Det kommer nog ta ett tag innan jag har lärt mig alla begreppen. 

Anax-base kände jag att jag började lära mig, men nu när MVC kom in så känns det lite som att man börjar om från grunden. Dock så är det lättare att lära sig det nya ramverket då det finns likheter men Anax-base. Det jobbigaste just nu är att veta vart allt ska ligga och i vilka filer, men efter att ha kollat igenom strukturen lite noggrannare börjar jag förstå lite bättre.

Markdown tyckte jag var lite jobbigt först, då det kändes bättre att bara skriva med ren html men efter att ha lagt in lite information, så kan jag se varför markdown gör nytta. "Snygga länkar" var också lite snurrigt och jag är inte riktigt säker på om jag förstått det helt än. Jag ser fram emot resten av kursen och allt jag kommer lära mig. Detta känns som den kursen som kan ta en längst i arbetslivet sen, då den verkar öppna upp för mer möjligheter när man skapar hemsidor.

 
Kmom02: Kontroller och modeller
------------------------------------
 
Composer känns som ett bra och effektivt verktyg, lite ovant att jobba i cmd bara. Det började lite segt och jag fattade inte riktigt vad composer gjorde. Men efter att ha hämtat paket från packagist så började det klarna. Jag känner mig inte helt säker på att jobba med composer men det känns iallafall bättre än det gjorde i början. Speciellt så blev det lättare när man installerade globalt, vilket jag fixade vid en andra installation.

Det fanns en del intressanta paket som jag skulle vilja testa senare, men just nu så fokuserar jag mest på att bli klar med uppgifterna. Jag känner att jag ligger väldigt efter nu och stressar mig igenom allt och lär mig det viktigaste. Sedan får jag ta igen det jag behöver på projektet.

Begreppen börjar jag förstå lite översiktligt. Dock tycker jag dispatcher var lite jobbig då jag fick läsa förklaringen flera gånger innan jag ens förstod vad det var. Sedan hur det fungerar är en hel annan sak. Jag känner att det är väldigt många filer och mappar just nu och det tar tid innan man förstår var allt ska ligga och vad alla filer gör. Det börjar lossna men är fortfarande väldigt snurrigt i min hjärna.

Koden som kom med phpmvc/comment var inte alltför svår att förstå och jag tyckte inte den hade några svagheter. Jag hade dock problem med att skapa egna bra metoder och lånade därför väldigt mycket lösningar från klasskamrater. Det blev även lite problem när jag försökte ladda upp på studentservern, men det funkade inte då jag hade glömt att ta bort en kommentar (#) från koden.

Det känns väldigt jobbigt och stressigt just nu och ribban har definitivt höjts jämfört med förra kursen.

Kmom03: Bygg ett eget tema
------------------------------------

Nu har jag äntligen gjort klart kmom03 efter mycket problem. Jag fastnade i 2 dagar på ett problem där temat inte funkade när jag importerade typography.less. Visade sig att jag glömt importera css3mixins.css som behövdes för att definiera ett antal variablar. Fick även lite problem med routes och sådan i början då jag ville ändra från /index.php till bara /index. Efter lite detektivarbete löste det sig dock. Det var många småproblem i många filer som gjorde att jag nästan gick igenom alla filer i hela ramverket för att försöka få det att fungera. Detta har varit väldigt irriterande och tidskrävande men har dock gjort att jag nu känner mig säkrare i ramverket. Allt känns inte bara som en stor hög med random filer längre. 

Jag har absolut ingen erfarenhet av css-ramverk från förr, men nu känner jag mig dock hyfsat bekväm med det. Jag tycker att det är ett väldigt bra sätt att strukturera upp sin css kod och det känns som om det kommer bli lättare att återanvända koden senare.

LESS, lessphp och semantic.gs kändes väldigt bra att jobba med. Det var mycket att läsa in men man förstår att dessa verktyg finns för en anledning. Jag gillar uppdelningen av less och css koden och att man sedan importerar allt i en style.less där man också får en översikt av allt. Dessa verktyg vill jag lära mig mer om senare då jag inte känner lika mycket stress över att bara få allting klart så fort som möjligt innan jul.

Den gridbaserade layouten tyckte jag var bra och gav en organiserad och tydlig struktur på hur saker och ting skulle vara. Eftersom man har så många regioner så känns det som grid är ett självklart var för de som är nya inom webdesign.

Font awesome är nog ett av mina nya favoritverktyg. Det kändes väldigt bra att veta att detta fanns och att man inte ska behöva sitta och meka med photoshop osv för att få fram ikoner i olika storlekar. Jag kommer definitivt att använda mig av font awesome i fortsättningen och hoppas på att de fortsätter uppdatera verktyget så bra som de gör nu. Normalize förstår jag varför det behövs och att ha en "standard" så att det ser likadant ut överallt är alltid bra. Bootstrap kollade jag bara igenom snabbt och det verkar lovande att ha en "grund" som man kan bygga ut. Detta kommer jag att testa i senare projekt då det känns efektivare att jobba från ett välutvecklat css-ramverk.

Jag lade inte stor vikt på att göra mitt tema så personligt utan körde på standarden efter guiden. Fokuserade mer på de andra delarna och att försöka få det att fungera. Jag hoppade också extra uppgifterna då det viktigaste för mig nu är att kunna sätta igång med nästa uppgift.

Kmom04: Databasdrivna modeller
------------------------------------

Detta moment var lite klurigt och tog väldigt långt tid. Det var mycket att göra och jag var väldigt förvirrad i början då det dök upp upptryck som action och kontroller osv. Jag fattade inte riktigt vart alla routes skulle vara men efter ett tag löste det sig när jag kikat runt i forumet. Jag hade en del småproblem när jag skulle skapa kontrollerna och det var lite odefinierade varablar lite här och där som behövde ändras på. Ett av de största problem jag fick var att det inte gick att skapa databastabellen då min route "setup" inte fungerade. Jag testa alla olika adresser för att komma åt filen users.php som låg i webroot. Tillslut la jag in koden i min UsersController istället och då löste det sig. Fick även lite problem med Font Awesome, insåg inte att jag använde 2 teman och att FA bara importerades i ett av dem. Efter mycket letande och klurande så gick jag bara till deras hemsida och följde de simplaste instruktionerna och då löste det sig...

Formulärhanteringen tycker jag är ett väldigt bra och effektivt sätt att jobba på. Det känns som ett smartare sätt att jobba med formulär på. Jag känner mig dock fortfarande inte helt säker på det traditionella sättet att hantera formulär så just nu känns det lite som jag inte är så sugen på att använda detta sätt då det känns som en slags genväg. Jag kommer dock att läsa på lite mer, men jag lärde mig definitivt mycket i detta moment.

Jag tycker att databashanteringen var väldigt smidig och jag tyckte definitivt om att göra på detta sätt. Jag är van vid det traditionella sättet att skriva SQL koder så detta kändes som en liten "uppgradering/simplifiering" av språket och det var kul att lära sig. Fick jag chansen att välja mellan de 2 skulle jag dock valt traditionell varje gång då det känns bredare och mer använt.

Jag gjorde inga extra saker utan höll mig för det mesta till guiderna för att lära mig grunderna då det fortfarande är lite klurigt med MVC. MVC-Ramverk är väldigt komplicerat och det krävs nog en del erfarenhet innan man känner att man har satt sig in i systemet bra. Även om jag börjar känna igen mig någorluna i ramverket så upptäcker man nya grejer hela tiden i det.

Jag kollade väldigt mycket på users delen när jag gjorde kommentardelen och använde samma principer som jag använde mig utav i kmom02. Fick ändra allt så att det jobbade mot databas istället för session och lånade även en del metoder från UsersController.

Kmom05: Bygg ut ramverket
------------------------------------

Detta moment var roligt och spännande då man inte hade någon direkt steg för steg guide. Men det som gjorde detta moment så bra var att modulen som skulle göras inte var alltför svår och stor heller, vilket ledde till att man inte fick den där "det är omöjligt" känslan. Jag stötte inte direkt på några stora problem med modulen utan det var mer själva publiceringen av paketet som strulade vilket jag kommer att beskriva lite mer längre ner.

Jag valde att göra flash meddelanden eftersom att den kändes mest nödvändig och på rätt nivå. Jag kollade igenom alla förslag men fastnade mest för flash. Det var inte så mycket problem och phantoms dokumentation var en väldigt bra riktlinje till vad som behövdes i paketet. Jag testade även att installera andras moduler och kollade för att få inspiration.

De enda problemen jag fick med modulen var när jag skulle fixa så att meddelanden sparades i en session och sedan skriva ut. Jag ville skriva ut 4 meddelanden men av någon anledning skrevs bara det sista meddelandet ut på skärmen. Efter mycket sökande och fixande löste jag det genom att ta bort en if-sats som gjorde så att typen på meddelandet inte kunde definieras. Det var en onödig sats som inte behövdes i första börja.

Att publicera på packagist var där jag fick störst problem. Jag hade samma composer.json i paketet som jag hade i mitt ramverk från början och där strulade det väldigt mycket. Förstod inte riktigt först varför men efter att ha kikat på klasskamraters composer.json filer så förstod jag att det behövdes lite modifikationer. Efter detta fick jag fortfarande lite problem med att paketet inte hittades osv. men det visade sig att jag hade stavat fel någonstans och att jag hade missat ett kommatecken.

När jag skulle testa modulen med Anax-MVC så tog jag en ren kopia av ramverket och installerade modulen med composer. Detta funkade bra men det var några filer som jag flyttade runt innan jag blev nöjd. Dokumentationen hade jag inga problem med då detta bara var en enkel modul och lätt att beskriva/använda.

Jag gjorde inte extra-uppgiften p.g.a. tidsbrist.

Kmom06: Verktyg och CI
------------------------------------

Nej jag hade aldrig hört talats om dessa tekniker förut, så det var helt nytt för mig. Det var ett väldigt roligt och lärorikt moment som presenterade något som jag har saknat faktiskt.

Det var väldigt problematiskt då jag fick problem med sessions och att klassen inte hittades osv. Jag fick även problem med \Anax\DI\TInjectable och DI så jag gjorde en kopia av klassen utan att använda DI istället då det inte behövdes egentligen. Det tog lite tid att ändra allt så att alla sessions blev definierade och för att få allt att fungera. Jag tog mycket hjälp och inspiration av klasskamrater och google för att lösa mina problem. Ett annat stort problem som är värt att nämna var installationen av phpunit. Instruktionerna som finns på dbwebb är verkligen inte så hjälpsamma så jag fick leta fram instruktioner själv på forumet och på andra sidor.

Det var inga större problem när man väl hade fått det att koppla med github. Jag hade bara glömt bort att lägga till travis.yml så då fick jag lite problem där, men när jag la till den så funkade allt galant.

Det gick lika smidigt som med travis. Hade bara problem med att få till external coverage statistiken då jag missade att man behövde ändra i både travis.yml och scrutinizer.yml.

Det kändes bra när man väl fått de att funka. Dessa verktyg är väldigt praktiska och bra att använda och jag kommer nog att fortsätta använda dem för att visa att modulen man har byggt håller den kvalité som utlovas.

Jag gjorde inte extrauppgifterna utan fokuserade på grunderna.